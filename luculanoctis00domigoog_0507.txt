IOHANNIS DOMINICI

[CAPUT XLIII]

lt [E]videncius agitur adversus racionalem philosophiam, 1394V⁰L110v

que non in investigacione veritatis, sed in contencione situata 1.
videtur; nec volo quod mihi aliquis obiciat nostros theologos,
eciam Augustinum, quamplurimum disputare. Nam olim, fide
crescente et mundana phylosophia adversus veritatem se ar·
mante, opus fuit contra hereticos sophistas prudenter in scolis, in
conciliis, in sermocinationibus, ac eciam in vulgaribus predica·
cionibus et disputacionibus uti. Erant enim tnnc catholicis mixti
ariani, manichei, sabelliani, prisciliani, donatiste et alii, sicut
hodie inter catholicos ambulant fraticelli de opinione usurarum,
et ceteri publicani fatales, qui fatis credunt destrui, qui omnia
putant, maxime quo ad homines, de necessitate evenire; genea-
logi, gubernacionem humanam sideribus concedentes; bestiales
aliam vitam a presente negantes; et multe alie hereses, que pro
maiori parte non forent, si philosophia seculi non vociferaret in
scolis, neque disputaretur in templis maxime predicando. Sicut
igitur tunc temporis fortassis opus erat scire aliquos sophisma·
tum artem et illorum hereticorum errores, previa theologia ve·
raci, ad revincendum illos profanos, sic nunc expedit aliquos fore
qui scire laborent sacre Scripture medullitus continenciam, iura
canonica et quedam alia catholica, que ad conservacionem recte
vivencium et ad confutacionem incedencium oblique maxime
valent. Dixi autem. r fortassis s, quia sicut legitur in Eccle-
siastica Hystoria, plus² potuit ad conversionem sophiste
verbosi et philosophi arriani sanctitas viri simplicis, quam vera
eloquencia omnium patrum orthodoxorum, qui erant ob id in
concilio congregati.

 

